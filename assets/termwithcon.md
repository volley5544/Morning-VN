

`       `บริษัท ศรีสวัสดิ์ คอร์ปอเรชั่น จำกัด (มหาชน) และ กลุ่มบริษัทในเครือศรีสวัสดิ์   ซึ่งต่อไปนี้จะเรียกว่า “บริษัทฯ” จัดทำบริการ แอปพลิเคชัน ศรีสวัสดิ์ เงินสดทันใจ นี้ เพื่อให้ข้อมูลเกี่ยวกับผลิตภัณฑ์และบริการต่าง ๆ ของบริษัทฯ เพื่ออำนวยความสะดวกในการติดต่อสื่อสารระหว่างผู้ใช้บริการกับบริษัทฯ เพื่อทำนิติกรรมสัญญาหรือธุรกรรมต่างๆ ระหว่างผู้ใช้บริการกับบริษัทฯ ทั้งนี้ ไม่ว่าในขณะใดขณะหนึ่งก็ตาม บริษัทฯ สามารถทำการแก้ไขปรับปรุงข้อกำหนดและเงื่อนไขต่าง ๆ ที่ปรากฏใน  แอปพลิเคชัน ศรีสวัสดิ์ เงินสดทันใจ นี้ได้ อีกทั้ง บริษัทฯ ขอสงวนสิทธิ์ของบริษัทฯ ในการเปลี่ยนแปลง  แอปพลิเคชัน ศรีสวัสดิ์ เงินสดทันใจ ข้อกำหนดและเงื่อนไขต่าง ๆ ใน  แอปพลิเคชัน ศรีสวัสดิ์ เงินสดทันใจ นี้ได้ โดยไม่ต้องทำการแจ้งให้ผู้ใช้บริการทราบแต่อย่างใด

`           `ผู้ใช้บริการตกลงใช้บริการ  แอปพลิเคชัน ศรีสวัสดิ์ เงินสดทันใจ โดยตกลงผูกพันและปฏิบัติตามเงื่อนไขและข้อตกลงในการใช้บริการ  แอปพลิเคชัน ศรีสวัสดิ์ เงินสดทันใจ ดังต่อไปนี้



เงื่อนไขและข้อตกลงทั่วไป

`          `1.ผู้ใช้บริการจะต้องกรอกข้อมูลรายละเอียดต่างๆ ตามจริงให้ครบถ้วน ข้อมูลใดๆ ที่ผู้ใช้บริการกรอกเพื่อสมัครใช้บริการ  แอปพลิเคชัน ศรีสวัสดิ์ เงินสดทันใจ นี้ บริษัทฯ จะถือว่าเป็นข้อมูลของตัวผู้ใช้บริการเองทั้งสิ้น ทั้งนี้ เพื่อประโยชน์ในการใช้บริการ ผู้ใช้บริการตกลงให้บริษัทฯ มีสิทธิตรวจสอบความถูกต้องสมบูรณ์และเป็นจริงของข้อมูลรายละเอียดต่างๆ ที่ผู้ใช้บริการกรอกเพื่อสมัครใช้บริการหรือเพื่อใช้บริการ  แอปพลิเคชัน ศรีสวัสดิ์ เงินสดทันใจได้ ซึ่งหากตรวจพบว่าข้อมูลของผู้ใช้บริการไม่เป็นความจริงหรือไม่ถูกต้องสมบูรณ์ บริษัทฯ จะระงับการใช้บริการของผู้ใช้บริการโดยไม่ต้องแจ้งให้ทราบล่วงหน้า

`          `2.ผู้ใช้บริการจะต้องไม่ใช้  แอปพลิเคชัน ศรีสวัสดิ์ เงินสดทันใจ ในกิจกรรมต่างๆ ดังต่อไปนี้

`                    `2.1 กิจกรรมที่ฝ่าฝืนกฎหมาย คำพิพากษา มติหรือคำสั่งศาล หรือมาตรการทางปกครองที่มีผลผูกพันทางกฎหมาย

`                    `2.2 กิจกรรมที่อาจขัดต่อความสงบเรียบร้อยหรือศีลธรรมอันดีของประชาชน

`                    `2.3 กิจกรรมที่ละเมิดสิทธิในทรัพย์สินทางปัญญา เช่น ลิขสิทธิ์ เครื่องหมายการค้าและสิทธิบัตร ชื่อเสียง ความเป็นส่วนตัว และสิทธิอื่นๆ ทั้งหมดของบริษัทฯ และ/หรือบุคคลภายนอก

`                    `2.4 กิจกรรมที่แทรกแซงเครื่องแม่ข่าย และ/หรือระบบเครือข่ายของบริการ  แอปพลิเคชัน ศรีสวัสดิ์ เงินสดทันใจ กิจกรรมซึ่งเป็นการใช้บริการ  แอปพลิเคชัน ศรีสวัสดิ์ เงินสดทันใจ ในทางที่ผิดด้วยการใช้บ็อท (BOTs) เครื่องมือเพื่อการโกง หรือวิธีการทางเทคนิคอื่นๆ กิจกรรมที่ใช้ข้อบกพร่องของบริการ  แอปพลิเคชัน ศรีสวัสดิ์ เงินสดทันใจ โดยไตร่ตรองไว้ก่อน กิจกรรมที่ทำการสอบถามอย่างไม่สมควร และ/หรือสิทธิเรียกร้องที่ไม่ควรได้ เช่น การถามคำถามเดียวกันซ้ำๆ เกินความจำเป็น และกิจกรรมที่แทรกแซงการให้บริการ  แอปพลิเคชัน ศรีสวัสดิ์ เงินสดทันใจ ของบริษัทฯ หรือการใช้บริการ  แอปพลิเคชัน ศรีสวัสดิ์ เงินสดทันใจ ของผู้ใช้บริการเองหรือของผู้ใช้บริการรายอื่น

`          `3. ผู้ใช้บริการจะต้องใช้บริการ  แอปพลิเคชัน ศรีสวัสดิ์ เงินสดทันใจ นี้ โดยเป็นความเสี่ยงของผู้ใช้บริการเอง และจะต้องรับผิดชอบแต่เพียงผู้เดียวสำหรับการกระทำที่กระทำไปและผลของการกระทำที่มีต่อบริการ  แอปพลิเคชัน ศรีสวัสดิ์ เงินสดทันใจ นี้

`          `4.ผู้ใดแอบอ้างหรือกระทำการใดๆ อันเป็นการละเมิดสิทธิส่วนบุคคล โดยใช้ข้อมูลของผู้อื่นมาแอบอ้างสมัครใช้บริการ  แอปพลิเคชัน ศรีสวัสดิ์ เงินสดทันใจ นี้ เพื่อให้ได้มาซึ่งสิทธิในการใช้บริการ  แอปพลิเคชัน ศรีสวัสดิ์ เงินสดทันใจ ของทางบริษัทฯ ถือเป็นความผิด ต้องรับโทษตามที่กฎหมายกำหนดไว้ และต้องรับผิดต่อบริษัทฯ และ/หรือบุคคลใดๆ ที่ได้รับความเสียหายด้วย

`          `5. ผู้ขอใช้บริการยอมรับว่าการดูแลความปลอดภัยของอุปกรณ์ที่ใช้สำหรับการใช้บริการผ่าน  แอปพลิเคชัน ศรีสวัสดิ์ เงินสดทันใจ รวมถึงการเก็บรักษารหัสประจำตัว และ/หรือ รหัสผ่านสำหรับเข้าใช้บริการให้เป็นความลับ เป็นหน้าที่ของผู้ขอใช้บริการ ผู้ใช้บริการจะต้องใช้ความระมัดระวังและมีความรับผิดชอบตามสมควรเพื่อไม่ให้มีการใช้รหัสผ่านในลักษณะที่ไม่ชอบด้วยกฎหมาย บริษัทฯ สามารถถือว่ากิจกรรมต่างๆ ที่ดำเนินการโดยใช้รหัสผ่านดังกล่าว เป็นกิจกรรมที่ผู้เป็นเจ้าของรหัสผ่านได้ดำเนินการด้วยตนเอง

`          `6. ผู้ใช้บริการจะต้องเป็นผู้ใช้งานบัญชี  แอปพลิเคชัน ศรีสวัสดิ์ เงินสดทันใจ ซึ่งผู้ใช้บริการได้สมัครใช้บริการ  แอปพลิเคชัน ศรีสวัสดิ์ เงินสดทันใจ นี้แต่เพียงผู้เดียว ห้ามมิให้บุคคลอื่นเข้าถึง/เข้าใช้งานโดยเด็ดขาด ทั้งนี้ เมื่อมีการใช้งานบัญชี  แอปพลิเคชัน ศรีสวัสดิ์ เงินสดทันใจ ซึ่งผู้ใช้บริการได้สมัครใช้บริการ  แอปพลิเคชัน ศรีสวัสดิ์ เงินสดทันใจ นี้ ในการใช้บริการ  แอปพลิเคชัน ศรีสวัสดิ์ เงินสดทันใจ ของบริษัทฯ จะถือว่าผู้ใช้บริการเป็นผู้แสดงตนหรือเป็นผู้ใช้งานด้วยตนเองทุกครั้ง และเพื่อเป็นการปกป้องหรือป้องกันข้อมูลส่วนบุคคลใดๆ ของผู้ใช้บริการเอง ผู้ใช้บริการจะต้องตั้งรหัสป้องกันการเข้าถึง/เข้าใช้งานบัญชี  แอปพลิเคชัน ศรีสวัสดิ์ เงินสดทันใจด้วย

`          `7. บริษัทฯ อาจระงับหรือลบบัญชีของผู้ใช้บริการได้โดยไม่ต้องให้คำบอกกล่าวล่วงหน้าแก่ผู้ใช้บริการ หากบริษัทฯ เห็นว่าผู้ใช้บริการกำลังละเมิดหรือได้ละเมิดเงื่อนไขและข้อตกลงนี้

`          `8. บริษัทฯ สงวนสิทธิที่จะลบบัญชีใดๆ ที่ไม่มีการเปิดใช้งานเป็นเวลา 1 ปีหรือนานกว่านั้นนับตั้งแต่วันที่มีการเปิดใช้งานบัญชีดังกล่าวครั้งล่าสุด โดยไม่ต้องให้คำบอกกล่าวล่วงหน้าใดๆ แก่ผู้ใช้บริการ

`          `9. สิทธิที่จะใช้บริการของผู้ใช้บริการจะสิ้นสุดลงเมื่อมีการลบบัญชีของผู้ใช้บริการไม่ว่าด้วยเหตุผลใดๆ ก็ตาม บัญชีจะไม่สามารถกู้คืนมาได้แม้ว่าผู้ใช้บริการจะลบบัญชีของตนโดยไม่ได้ตั้งใจก็ตาม

`          `10. บัญชีแต่ละบัญชีในบริการ  แอปพลิเคชัน ศรีสวัสดิ์ เงินสดทันใจ มีไว้เพื่อการใช้งานเฉพาะและเป็นของเจ้าของบัญชีแต่เพียงผู้เดียวเท่านั้น ผู้ใช้บริการไม่สามารถโอนหรือให้ยืมบัญชีของตนแก่บุคคลภายนอกใดๆ และบุคคลภายนอกใดๆ ไม่สามารถรับช่วงบัญชีจากผู้ใช้บริการได้

`          `11. ผู้ใช้บริการต้องปฏิบัติตามข้อกำหนด และเงื่อนไขการให้บริการใน  แอปพลิเคชัน ศรีสวัสดิ์ เงินสดทันใจ ของทางบริษัทฯ โดยเคร่งครัดเพื่อความปลอดภัยในข้อมูลส่วนบุคคลของผู้ใช้บริการ ในกรณีที่ข้อมูลส่วนบุคคลดังกล่าวถูกโจรกรรมโดยวิธีการทางอิเล็กทรอนิกส์ หรือสูญหาย เสียหาย หรือถูกเปิดเผย อันเนื่องจากสาเหตุสุดวิสัยหรือเหตุไม่ปฏิบัติตามข้อกำหนด และเงื่อนไขการให้บริการใน  แอปพลิเคชัน ศรีสวัสดิ์ เงินสดทันใจ ของทางบริษัทฯ หรือไม่ว่ากรณีใด ๆ ทั้งสิ้น บริษัทฯ ขอสงวนสิทธิในการปฏิเสธความรับผิดจากเหตุดังกล่าวทั้งหมด

`          `12. ผู้ใช้บริการจะต้องเป็นผู้รับผิดชอบจัดหา อุปกรณ์โทรศัพท์เคลื่อนที่ อุปกรณ์สื่อสาร ระบบปฏิบัติการ และการเชื่อมต่อข้อมูลหรือการเชื่อมต่ออินเทอร์เน็ตที่จำเป็นสำหรับการใช้บริการ  แอปพลิเคชัน ศรีสวัสดิ์ เงินสดทันใจ โดยผู้ใช้บริการเป็นผู้ออกค่าใช้จ่ายเอง

`          `13. ข้อมูลส่วนบุคคลของผู้ใช้บริการที่ได้ลงทะเบียนหรือผ่านการใช้งานใน  แอปพลิเคชัน ศรีสวัสดิ์ เงินสดทันใจ ของทางบริษัทฯ ทั้งหมดนั้น ผู้ใช้บริการยอมรับและตกลงว่าเป็นสิทธิของบริษัทฯ ซึ่งผู้ใช้บริการตกลงอนุญาตให้บริษัทฯ ใช้ข้อมูลดังกล่าวของผู้ใช้บริการเพื่อเป็นประโยชน์ในการใช้งาน  แอปพลิเคชัน ศรีสวัสดิ์ เงินสดทันใจ ของผู้ใช้บริการ

`          `14. การให้ข้อมูลต่าง ๆ ต่อบริษัทฯ โดยผ่านทาง  แอปพลิเคชัน ศรีสวัสดิ์ เงินสดทันใจ ของบริษัทฯ จะถือว่าเป็นทรัพย์สินของบริษัทฯ บริษัทฯ สามารถนำข้อมูลดังกล่าวไปใช้ได้ตามวัตถุประสงค์ แนวความคิด และวิธีการที่บริษัทฯ พิจารณาเห็นว่าเป็นการเหมาะสม และเป็นประโยชน์ต่อทั้งผู้ใช้บริการ บริษัทฯ หรือลูกค้าผู้ใช้บริการอื่นของบริษัท รวมทั้งการใช้ข้อมูลดังกล่าวจะอยู่ภายในขอบเขตแห่งวัตถุประสงค์ของผลิตภัณฑ์ และบริการต่าง ๆ ของบริษัทฯ

`          `15. ข้อความ ภาพนิ่ง เสียง หรือภาพวิดีโอต่างๆ ที่ปรากฏอยู่ใน  แอปพลิเคชัน ศรีสวัสดิ์ เงินสดทันใจ ของทางบริษัทฯ อันเนื่องมาจากการใช้บริการของผู้ใช้บริการ ถือว่าเป็นทรัพย์สินหรือลิขสิทธิ์ของบริษัทฯ ทั้งสิ้น และบริษัทฯ ขอสงวนลิขสิทธิ์ ในข้อความ ภาพนิ่ง เสียง และภาพวิดีโอ เหล่านั้น ห้ามมิให้ผู้ใช้บริการนำไปเผยแพร่ ทำการลอกเลียนแบบ นำออกแสดง เรียกดึงข้อมูล ให้อนุญาต เปลี่ยนแปลง ตีพิมพ์ นำออกประกาศซ้ำ นำไปผลิตใหม่ นำไปใช้ซ้ำ ขาย ถ่ายโอน นำไปฟ้องร้องดำเนินคดีเพื่อให้ได้มาซึ่งงานที่ไม่ใช่ต้นฉบับ หรือดำเนินการอื่นใดในลักษณะเดียวกันโดดเด็ดขาด

`          `16.บริษัทฯ ขอสงวนสิทธิที่จะแสดงโฆษณาสำหรับบริษัทฯ หรือบุคคลภายนอกให้ผู้ใช้บริการผ่านทางบริการ  แอปพลิเคชัน ศรีสวัสดิ์ เงินสดทันใจ

`          `17.บริษัทฯ ไม่มีความรับผิดในความเสียหายใด ๆ รวมตลอดถึงความเสียหายทางตรงความเสียหายทางอ้อม ความเสียหายพิเศษ ความเสียหายโดยบังเอิญ หรือความเสียหายเกี่ยวเนื่อง ความสูญหาย หรือ ค่าใช้จ่ายใด ๆ ที่เกิดขึ้นอันเกี่ยวเนื่องกับการไม่สามารถดำเนินการ ข้อผิดพลาด การงดเว้นการกระทำ การสอดแทรก การบกพร่อง หรือความล่าช้าในการดำเนินการหรือการถ่ายโอนข้อมูล ไวรัส การไม่ทำงานของเครือข่ายหรือระบบ ทั้งนี้ ถึงแม้ว่าบริษัทฯ หรือตัวแทนของบริษัทฯ จะได้รับแจ้งถึงความเป็นได้ในการเกิดความเสียหาย ความสูญหาย หรือค่าใช้จ่ายต่าง ๆ ดังกล่าวแล้วก็ตาม

`          `18. บริษัทฯ มีสิทธิโอนสิทธิ และ/หรือประโยชน์ และ/หรือหน้าที่ไม่ว่าทั้งหมดหรือเพียงบางส่วนที่มีอยู่ตามเงื่อนไขและข้อตกลงการใช้บริการฉบับนี้ หรือสิทธิใน  แอปพลิเคชัน ศรีสวัสดิ์ เงินสดทันใจ ให้แก่บุคคลใดๆ ก็ได้ตามที่บริษัทฯ พิจารณาเห็นสมควร โดยไม่จำต้องได้รับความยินยอมจากผู้ใช้บริการแต่อย่างใดทั้งสิ้น แต่ผู้ใช้บริการจะโอนสิทธิ และ/หรือประโยชน์ และ/หรือหน้าที่ไม่ว่าทั้งหมดหรือเพียงบางส่วนที่มีอยู่ตามเงื่อนไขและข้อตกลงการใช้บริการฉบับนี้ หรือสิทธิใน  แอปพลิเคชัน ศรีสวัสดิ์ เงินสดทันใจ ให้แก่บุคคลใดๆ ไม่ได้โดยเด็ดขาด

`          `19. หนังสือ จดหมาย คำบอกกล่าว ข้อมูลใดๆ ที่บริษัทฯ ได้ส่งให้ผู้ใช้บริการ ไม่ว่าจะโดยส่งเองหรือส่งทางไปรษณีย์ลงทะเบียนหรือไม่ลงทะเบียนไปยังที่อยู่ที่ผู้ใช้บริการได้แจ้งบริษัทฯ หรือส่งผ่าน E-mail Address ไปยัง E-mail Address ที่ผู้ใช้บริการได้แจ้งบริษัทฯ หรือส่ง SMS ไปยังหมายเลขโทรศัพท์เคลื่อนที่ที่ผู้ใช้บริการได้แจ้งบริษัทฯ หรือผ่านบริการ/ช่องทางตามที่ผู้ใช้บริการตกลงไว้กับบริษัทฯ ซึ่งต่อไปนี้จะเรียกว่า “ช่องทางรับข้อมูล” ให้ถือว่าได้ส่งให้แก่ผู้ใช้บริการโดยชอบแล้ว โดยไม่ต้องคำนึงถึงว่าจะมีผู้รับไว้หรือไม่ และแม้ว่าส่งให้ไม่ได้เพราะช่องทางรับข้อมูลถูกย้ายหรือถูกเปลี่ยนแปลงไปหรือถูกรื้อถอน โดยผู้ใช้บริการไม่ได้แจ้งการย้าย การเปลี่ยนแปลง หรือการรื้อถอนนั้นให้บริษัทฯ ทราบก็ดี หรือส่งให้ไม่ได้เพราะหาช่องทางรับข้อมูลไม่พบก็ดี ให้ถือว่าผู้ใช้บริการได้รับและทราบหนังสือ จดหมาย คาบอกกล่าว หรือข้อมูลดังกล่าวแล้วโดยชอบ ทั้งนี้ หากมีการย้าย การเปลี่ยนแปลง หรือการรื้อถอนช่องทางรับข้อมูล ผู้ใช้บริการจะต้องแจ้งให้บริษัทฯ ทราบทันทีตามวิธีการที่ทางบริษัทฯ กำหนด

`          `20. หากมีการเปลี่ยนแปลงข้อตกลงในการให้บริการ  แอปพลิเคชัน ศรีสวัสดิ์ เงินสดทันใจ ของบริษัทฯ บริษัทฯ จะแจ้งให้ผู้ใช้บริการทราบ โดยขึ้นหน้าจอข้อตกลงใหม่ เพื่อให้ผู้ใช้บริการรับทราบและผู้ใช้บริการจะใช้บริการของบริษัทฯ ต่อไปได้ เมื่อผู้ใช้บริการยอมรับข้อตกลงใหม่ของบริษัทฯ โดยการกดปุ่ม “ยอมรับ”

`        `21. ในกรณีที่จะต้องมีการตีความข้อความตกลง ข้อกำหนด และเงื่อนไขที่ปรากฏใน  แอปพลิเคชัน ศรีสวัสดิ์ เงินสดทันใจ ของบริษัทฯ หรือกรณีที่มีข้อพิพาทอันเนื่องมาจากการใช้บริการ  แอปพลิเคชัน ศรีสวัสดิ์ เงินสดทันใจ ของบริษัทฯ กฎหมายไทยจะเป็นกฎหมายที่นำมาใช้บังคับในการตีความหรือระงับข้อพิพาทดังกล่าว

5. การสมัครใช้บริการ

5.1. ผู้ใช้บริการสามารถใช้บริการได้ผ่านทางแอปพลิเคชัน ศรีสวัสดิ์ เงินสดทันใจ บนเครื่องมือเพื่อทำรายการของผู้ใช้บริการ ตามช่องทางและวิธีการที่บริษัทกำหนด รวมทั้งได้รับอนุมัติจากบริษัทให้เป็นผู้ใช้บริการ ทั้งนี้ ผู้ใช้บริการตกลงผูกพันและปฏิบัติตามข้อกำหนดและเงื่อนไขการใช้บริการที่บริษัทกำหนดขึ้น และ/หรือ ข้อกำหนดและเงื่อนไขการใช้บริการตามแต่ละฟังก์ชัน และ/หรือประเภทบริการที่ปรากฏขึ้นก่อน และ/หรือ ระหว่างที่ผู้ใช้บริการทำรายการ (ถ้ามี) และให้ถือว่าข้อตกลง ข้อกำหนด และเงื่อนไขการใช้บริการดังกล่าวเป็นส่วนหนึ่งของข้อกำหนดและเงื่อนไขการใช้บริการนี้ด้วย

5.2. ในการเข้าใช้บริการทุกครั้ง ผู้ใช้บริการต้องใส่รหัสประจำตัวให้ถูกต้อง พร้อมปฏิบัติตามขั้นตอน วิธีการ และเงื่อนไขการใช้บริการที่บริษัทกำหนดอย่างถูกต้องครบถ้วนทุกครั้ง

5.3. ผู้ใช้บริการสามารถเข้าใช้งานบริการและฟังก์ชันต่างๆ ในแอปพลิเคชัน ศรีสวัสดิ์ เงินสดทันใจ ดังต่อไปนี้ และ/หรือ ที่บริษัทจะกำหนดขึ้นในภายหน้า เพื่อทำรายการได้ตามขั้นตอน วิธีการ และเงื่อนไขที่บริษัทกำหนด ตามระยะเวลาที่บริษัทแสดงไว้ในข้อกำหนดของแต่ละบริการ

5.3.1. การใช้บริการเกี่ยวกับขอเพิ่มวงเงินสินเชื่อ

(1) ผู้ใช้บริการสามารถเลือกประเภทสินเชื่อและขอเพิ่มวงเงินสินเชื่อที่ต้องการได้ รวมทั้งสามารถตรวจสอบสถานะการขอสินเชื่อ รายละเอียดสินเชื่อ และเลือกวิธีการชำระหนี้ได้ ตามขั้นตอนและวิธีการที่บริษัทกำหนดผ่านแอปพลิเคชัน ศรีสวัสดิ์ เงินสดทันใจ 

(2) ผู้ใช้บริการสามารถเรียกดู ขอ และ/หรือ บันทึก ใบแจ้งยอดชำระ (Billing Statement) ตามขั้นตอนและวิธีการที่บริษัทกำหนดผ่านแอปพลิเคชัน และสามารถดู ใบเสร็จรับเงิน (E-Receipt) ผ่านทางแอปพลิเคชันได้

(3) บริษัทจะดำเนินการแจ้งเตือนวันครบกำหนดชำระหนี้ให้แก่ผู้ใช้บริการผ่านฟังก์ชันการแจ้งเตือนในแอปพลิเคชัน หรือข้อความ (SMS) หรืออีเมล หรือตามวิธีการและช่องทางที่บริษัทกำหนด

(4) ผู้ใช้บริการสามารถชำระหนี้ได้ตามขั้นตอนและวิธีการที่บริษัทกำหนดผ่านแอปพลิเคชัน หรือผ่านช่องทางอิเล็กทรอนิกส์ประเภทอื่นใดที่บริษัทจะเปิดให้บริการเพิ่มเติมในภายหน้า


ติดต่อเรา:

บริษัท ศรีสวัสดิ์ คอร์ปอเรชั่น จำกัด (มหาชน)

99/392 อาคารศรีสวัสดิ์ ชั้นที่ 4,6 ซอยแจ้งวัฒนะ 10 แยก 3 (เบญจมิตร) ถนนแจ้งวัฒนะ แขวงทุ่งสองห้อง เขตหลักสี่ กรุงเทพมหานคร 10210 โทร. 1652
